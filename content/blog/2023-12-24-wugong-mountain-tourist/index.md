---
title: 神游武功吟赠客
author: 木子山人
date: '2023-12-24'
slug: wugong-mountain-tourist
categories:
  - 散文
tags:
  - 文言文
---

武功山游记

<!--more-->

> 十月某，有友人延余共登武功，奈何俗务缠身，不得同去。及归，友人述我，乃恨未能亲至。然耳闻其言，亦已心临其境。其形状既已神览，其风貌既已神阅，落笔数言聊为付此神游。虽不敢称状之万全，为友聊作游记，或可见其乐万一。

　　
心飞絮，无所羁，已是盛时得闲，山景更添秋色，无怪马蹄疾！惜我好友山人某，淹留未能同去。君不见，朝方思定午程启，身至不过此夕！谈笑轻舟过，温酒白驹即。山人山人！莫怕远行千里！

　　游者不辞劳苦，仰首问苍天；苍天不酬远客，懒起卷云帘；云帘不解秋意，遮景（yǐng）吞光迷望眼；望眼不避寒风，笑他天公总难遂人愿！君不见从来天公不作美，然后贤才发愤人胜天。既已心向往，何故履不前？今我受此挫，我自报以临绝巅。

　　初至天欲晚，步及中山夜来霜。周遭星失色，雾起四茫茫。惊啸似是冷鸮隼，窸窣疑有饿豺狼。攀伏绝壁上，腾挪渊谷旁。偶触顽石落，屏息三刻不闻响。终知古人不欺我，此行金顶去，路途阻且长。幸承青石阶，赖有漆铁杖。念此足暂驻，忽觉湿风沾衣裳。小憩非休矣，聊为整行装。俄顷有人至，问之曰重访。示我以路二，笑我多痴狂。右道晦而险，左道坦且光。人无意气枉少年，何惧蹈火赴汤？夜游本自游夜色，不避魑魅魍魉。山客似有感，欣然约同往。

　　可叹当世多雅兴，白鹤峰头人如潮。千仞金顶一步遥，恨之天已晓。恍如盘古开混沌，乾坤阴阳皆来朝。远眺贪山色，更喜云帘飘。秋风劲，散尽周天云翳，令人心旌摇。忽明野老青春气，一览众山小。此后莫言苍天难（nàn），我自凌云笑傲！
